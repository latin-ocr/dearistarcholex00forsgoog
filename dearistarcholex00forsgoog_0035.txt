(laput primum.

Sexaginta fore locis Aristarchus ab Apollonio nomine
testis citatur. Hi autem articuli, qvum saepe ipsa Aristarchi
verba et placita, e libris ejusiexcerpta, nondum mutilata
vel corrupta tradere videantur, ostendere nobis possunt, qva-
lis lexici nostri fuerit forma genuina, antequam ab epi-
tomatoribus contrahi et immutari coeptum esset. Hic vero
ipsa Aristarchi scripta ab Apollonio esse inspecta et excerpta
cum per se opinari licet, tum clare patebit, comparatis eis
Incia, qvales quidem sunt plurimi, ubi lexicographus Aristar·
chi illius qvidem proponit sententias, sed, genuina observatio-
num forma neglecta et immutata, adeo deflexos et exiles vel
in glossematum formam redactas, ut Aristarchi se profiteri
doctrinam ipse ignorare videatur (v. cap. III). A non so·
lum qvid Aristarcho placuerit sed etiam lexicographus ipse
qvid de singulis locis ac vocibus explicandis senserit, in hoc
capite disertius plerumqve qvam alibi *) indicatur. Hos igi-
tur articulos diligentius recensebo. - Sed ct alios, si qvid
ad lexici originem at condicionem veterem collustraudam va·
lant, pro re breviter tractabo

ἀβίων. Qvantopere versus N 6 ingenia veterum inter-
pretum exercuerit, e longa interpretationum serie, qvam lexi-
con Ap. exhibet, apparet. Qvaestio enim fuit, utrum scriben-
dum esset γλακτοφάγων Ἀβίων τε, δικαιοτάτων ἀνθρώπων, an
γλακτ, ἀβίων τε, δικαιοτάτων τ’ ἀνθρώπων. Qvi enim cum Ari-
starcho alterum τε omiserunt, Ἀβίων pro gentis nomine, cui
γλακτοφ. et δικαιοτ. attributa essent, necesse est acceperint:

*l Alibi enim, qvid ipse senserit, quamve explicationem praeferat,
lexicogr. breviter tantum his vel similibus indicat: κακῶς, βέλτιον δὲ, οὐκ
ἀπιθάνως, τάχα etc.; hic vero plerumque disertior est.

 

