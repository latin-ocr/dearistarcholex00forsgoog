22

11. Deniqve Ptolemaeo Ascalonitoe explicatio vocis
ἀμφικάρη, qvamvis sine nomine auctoris tradita, deberi vide-
tur. Ol. schol. p 23·l.

Ceterum de auctoribus, qvos allegat Apollonius, vide
Villois. Prolegomena pp. XII—XXIX.

Lexicon homericum non jam genuinam formam servasse,
sed excerptum, mutilatum, multis modis corruptum nobis
traditum esse, jamdiu omnibus notum fuit. Ait Villoison:
„notandum est fortasse Apollonii lexicon in quibusdam non
integrum ad nos pervenisse. Omnes enim fere grammatici
antiqviores contracti et mutilati sunt, uno fortasse Harpo-
cratione excepto.“ Atque Apollonium contractum esse, col-
ligit comparandis inter se illo et Etymclogico Magno ad v.
αἰζηος. Qvod prospere sane ille invenit, nam hanc eandem
comparationem uberem esse fontem, unde argumenta ad con·
dicionem lexici¹ mutilatam probandam affatim profluant, mox
videbimus.

Lexicon igitur non jam integrum esse, sed mutilatum,
ipsa ejus facies et forma luce clarius indicat. Tenendum
sane est, quippe qvod lexicon e multis variisque et diversis
fontibus collectum esset, ne primo qvidem 'plane sibi simile
et constans existere potuisse; nam qvaecunqve e commenta-
riis originem repeterent, disertiora et copiosiora fuisse qvam
qvae e glossariis sumpta essent, patet. Tamen singulos ejusdem
originis articulos inter se congruentes et ad eandem ratio-
nem compositos tuisse necesse eet, ni forte putemus Apol-
lonium agrestem et bonarum artium rudem fuisse hominem,
qvi nullo consilio, nulla ratione, temere tantum et sicut fors
tulisset opus suum undiqve consarcinasset et compilasset.
At qvalis eet lexici iacies ac condicio hodierna? Ut jam dixi,
articuli ejus qvam maxime inter se differunt ac compositi·
onis ratio communis iis subesse videtur nulla. Nam qvi
qvam integerrimi et plenissimi sunt articuli, in iis qvidem ipsa,
cui debentur, commentatoris verba plerumque accurate sunt
descripta, ita ut is qvomodo locum Homericum legerit, et
explicarit, qvaenam adversarii, qvem oppugnaret, lectio et
explicatio fuerint, cur igitur totus locus notatus disertis ver·

 

